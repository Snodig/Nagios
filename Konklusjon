Måloppnåelse oppdragsgiver

Oppdragsgiver stilte ved prosjektets oppstart relativt løse krav til selve produktet.
Dette stilte prosjektgruppen veldig fritt i utviklingsprosessen, men oppdragsgiver hadde noen krav eller ønsker til løsningen.
Løsningens hovedformål var å øke effektiviteten rundt overvåkningen av deres interne systemer,
samt fungere som et attraktivt ansikt utad for besøkende bedrifter eller kurstagende kunder i kontorlokalene.

Det oppstod tidlig en enighet rundt hvorvidt produktet kunne ferdigstilles iløpet av utviklingsperioden,
og det ble antatt at produktet, om ikke ferdig, skulle være så modulært og APIet så lett forståelig at 
videreutvikling skulle være uproblematisk. 
Dette ansees for å være oppnådd, selv om målsetningene for APIet ikke er hundre prosent fullendte.

Oppdragsgiver krevde også, til det overnevnte formal, godt strukturert og spesifikt formatert dokumentasjon
til bruk for videre utviklere, og dette målet er oppnådd.
Dette er også en delmålsetning for å klargjøre produktet for open source-slipp etter prosjektets slutt.
Produktet er derfor utformet etter en felles og bredt godtatt kodestandard.

Måloppnåelse prosjektgruppen 

Siden produktet målsetning var noe løst definert var det veldig fordelaktig at prosjektet
skulle utvikles innenfor Scrum-rammeverket, da både produkteier og utviklingsgruppen ble stadig oppdatert
angående sin respektive motparts meninger eller ønsker rundt løsningen.
Dette ble veldig viktig for oppdragsgiveren langs hele prosjektet, da den hovedsaklige produkteieren ikke
var direkte involvert i planeleggingen eller utformingen av prosjektet.
Forslag til milepæler ble presentert fra gruppens side ved hvert møte med oppdragsgiver og disse
ble veldig sjelden endret eller stilt spørsmål ved.

Tilbakemeldingene fra produkteier og andre affilierte kilder har vært tilnærmet utelukkende positive.
Responsen utviklingsgruppen mottok gikk mer på fokusen rundt hvorvidt produktet er lagt opp for
å være brukbart til videreutvikling.

Selv om det var godtatt fra oppdragsgiverens side, ser gruppen det som noe negativt at
det manglet to egenskaper ved applikasjonen som var definert relativt tidlig.
Disse ble etterhvert nedprioritert, da andre, mer pressende, features måtte ferdigstilles.
Det ligger godt an for at etterfølgende utviklere kan utvikle disse egenskapene.

Gruppen føler selv at kravene fra kunden er oppnådd og at produktet oppnår både våre og kundens egne
standarder og kvalitetskriterier for et slikt utviklingsprosjekt.

Vurdering av måloppnåelse for oppdragsgiver

Kunden anser produktet for å være funksjonelt for deres formål som det er, selv om resultatet har et
noe begrenset scope. Det menes med dette at kunden hadde forventet at det ferdige produktet kunne håndtere
flere typer data enn det som står klart per idag.
Da dette er sagt oppfyller produktet produkteiers hovedsaklig mål, spesifikt å kunne overvåke sitt
interne system, Nagios, på en penere og mer iøynefallende måte. Utover dette anså oppdragsgiver alle
andre ferdige bruksområder som en ekstra bonus om tiden strakk til.

Hvorvidt produktet vil bli videreutviklet er, internt hos oppdragsgiver, avhengig av nødvendigheten, men
også hvorvidt det er hensiktsmessig å bruke ressurser på produktet.
Produktet vil som nevnt bli sluppet som åpen kildekode, og på denne delen er dessverre umulig å forutsi
hvorvidt noen vil ta det innover seg å ta i bruk prosjektet som det er idag.

Prosjektet har også fungert som en fin pekepinn for eventuell fremtidig bruk av lignende studentgrupper
til denne typen arbeid. Det har blitt nevnt at kunden er meget godt fornøyd med resultatet med tanke
på hvor få ressurser internt gruppen hadde tilgang til, da bedriften selv mangler kompetanse rundt
mye av teknologien som er tatt i bruk.
Dette kan derimot kanskje svekke produkteiers vurderingsevne rundt den tekniske løsningen.

Vurdering av gruppens måloppnåelse

Tekniske tester, iterative akseptansetester og undersøkelser blant sluttbrukerne av produktet
peker mot at produktet har oppnådd den hensikt det ble utviklet mot.
Det ble kastet mange idéer om nye retninger for videreutviklingen av produktet mot slutten
av våre meningsmålinger, mange av dem gode, noen av dem litt mindre seriøse og noen som krever
for mye arbeid til å være realistisk å implementere i den nåværende løsningen.

Et av de største negativene gruppen selv vil trekke frem, som også ble påpekt av testgrupper,
er mangel på tilbakemelding og til en viss grad håndtering, dersom noe skulle gå galt.
Det er derimot et veldig godt grunnlag for å implementere en slik håndtering slik
prosjektet er konstruert idag.

I retrospekt er gruppens medlemmer rent stolte av måten utfordringer innenfor ny teknologi,
og også framgangsmåten som kreves i et slikt utviklingsprosjekt kontra utviklingen av et
rent underholdningsprodukt, som et spill.
Gruppen har tilpasset seg nye teknologier veldig godt, selv da bedriften hadde begrensede
muligheter for kurs eller støtte innenfor teknologiene som er tatt i bruk.

Viktigst av alt føler gruppen de har oppfylt krav og forventninger fra oppdragsgiveren,
og at produktet er teknisk og kvalitetsmessig tilfredsstillende.

